---
title: "The Boy Scout Rule"
date: "2023-03-6"
image: "cover.png"
description: "The Boy scout rule for paying technical debt"
topics: ["knowledge"]
readTime: 3
---

# The Boy Scout Rule

- Developer တွေရဲ့ဘဝမှာ အလုပ်ချိန်တော်တော်များများက code အသစ်ရေးရတာထက် ရေးပြီးသား codeကို ပြန်ပြင်ရတာ၊ အသစ်ထပ်ထည့်ရတာများတယ်။ ရှေ့က developer က ရေးခဲ့တဲ့ code က maintainable ဖြစ်ပြီး clean ဖြစ်နေရင်တော်သေးတယ်။ မဟုတ်ပဲ အလုပ်လုပ်အောင်လောက်ရေးခဲ့တာမျိုးဆို တော်တော်တိုင်ပတ်တယ်။ business logic ကိုနားလည်အောင်လုပ်ရတာကတစ်ခု code ကိုနားလည်အောင်လုပ်ရတာတစ်ခုနဲ့ task ကအလွယ်တကူမပြီးပဲ အချိန်ကြာသွားတတ်တယ်။

- ဒီလိုဖြစ်လေ့ရှိတာက management ဘက် အတင်း rush ပြီး timeline ကြပ်တဲ့အခါမှာဖြစ်တာများတယ်။ ကိုယ်ရေးတဲ့အခါကြလည်း timeline အရ task ပြီးဖို့ဆိုပြီး လုပ်လိုက်ရင် code က ပိုပြီး messy ဖြစ်လာရော။ business ဘက်လည်း feature တွေဆက်ထုတ်ဖို့လိုတော့ refactoring လုပ်ဖို့အချိန်ဆိုတာ မရှိသလောက်ဖြစ်််််််လာတယ်။

- ဒီလိုဖြစ်လာရင် Uncle Bob ရဲ့ Clean code စာအုပ်မှာ ပြောထားတဲ့ Boy Scout Rule ဆိုတာလေးကိုသုံးသင့်တယ်။ သူရဲ့အဓိပ္ပာယ်က Leave your code better than you found it. တဲ့။ ကင်းထောက်လေးတွေက သူတို့ camping ထွက်လို့ စခန်းချတဲ့အခါ အဲ့နေရာကနေထွက်ရင် ရောက်ခဲ့တဲ့အချိန်တုန်းကထက်ပိုပြီး သန့်ရှင်းအောင်လုပ်ခဲ့ပါ ဆိုတဲ့rule ကနေ ယူထားတာပါ။ ကမ္ဘာ့ဖလားတုန်းက ဂျပန်ပရိသတ်‌တွေ ပွဲပြီးတဲ့အခါ အမှိုက်လိုက်ကောက်ကြသလိုမျိုးပေါ့။ ထိုနည်းတူပဲ feature တစ်ခုကိုပြင်ရေးတဲ့အခါ ထပ်ထည့်ရေးတဲ့ code အပြင် သက်ဆိုင်ရာ feature ရဲ့ ရှိပြီးသား code ကိုလည်း အချိန်ရရင် ရသလို တတ်နိုင်သမျှ refactoring လုပ်ခဲ့ဖို့ကို Rule က ဆိုလိုတာပါ။

- ကိုယ်တိုင်လည်း လက်ရှိ သုံးကြည့်နေတာ တော်တော်အဆင်ပြေတာတွေ့ရတယ်။ task လည်းပြီးသလို refactoring လုပ်ဖို့ အချိန်လည်း အရမ်းကြီးမပေးရတော့ဘူး။ technical debt ကိုလည်း တစ်ဖြည်းဖြည်းချင်း ဖြည့်ပြီးသားဖြစ်သလို နောက်တစ်ခါ အဲ့ဒီ feature ကိုထပ်ပြင်ရရင်လည်း ဘယ်သူပဲဖြစ်ဖြစ် အလွယ်တကူ ဝင်ရေးသွားလို့ရလာတယ်။

- Management ဘက်ကတော့ code quality ထက် feature ကို အမြန်ရဖို့က အဓိကဆိုတော့ timeline ကိုအများကြီးမပေးချင်ကြဘူး။ ဒါပေမယ့် တကယ် implementation လုပ်ရတဲ့ developer အတွက်ကြ code base က clean ဖြစ်လေလေ task ကို deliver လုပ်နိုင်လေလေဖြစ်တဲ့အတွက် refactoring လုပ်ဖို့ကို အချိန်သီးသန့်မရတဲ့အခါ လက်ရှိ task အတွက် အချိန်နည်းနည်းပိုတောင်းပြီး Boy scout rule ကိုသုံးလိုက်တာက developer ဘက်ရော business အတွက်ရော win win situation တစ်ခု ဖြစ်သွားစေပါလိမ့်မယ်။
