---
title: "နှစ်ဝက်တာမှတ်တမ်းနှင့် အတွေးအခေါ်များ"
date: "2022-04-11"
image: "hero.png"
description: "အလုပ်ခွင်ရောက်ပြီး နှစ်တစ်ဝက်အတွင်း ဘာတွေတွေ့ကြုံ၊ သင်ယူခဲ့ရလဲ"
topics: ["career"]
readTime: 8
---

ဘာလိုလိုနဲ့ Developer တစ်ယောက်အဖြစ် လုပ်ငန်းခွင်ထဲရောက်တာ ၆လပြည့်ခဲ့ပါပြီ။ အလုပ်ထဲပဲ စိတ်နှစ်ထားလို့လားမသိ ၆လဆိုတဲ့ အချိန်ကာလတစ်ခုကလည်း ခဏလေးလိုပါပဲ။ မိုးလင်းကနေ မိုးချုပ် တစ်နေ့တာ ဘယ်လိုကုန်သွားမှန်းမသိ။ အလုပ်ချိန်မှာလည်း code ရေး၊ အလုပ်ချိန်ပြင်ပလည်း code ပဲရေးနေရင်း developer life ကို ကောင်းကောင်းကြီး ဖြတ်သန်းနေရပါတော့တယ်။ ဒါကြောင့်လည်း developer လုပ်ချင်ရင် passion ရှိရမယ်လို့ အမြဲပြောနေခဲ့တာပါ။ code ရေးရတာပျော်နေမှ အလုပ်ကနေ pressure တွေ stress တွေ ပိလာတဲ့အခါ အဆင်ပြေမှာပါ။ passionရှိလို့လုပ်တာနဲ့ ပိုက်ဆံကြောင့်လုပ်တာနဲ့က ဒီလိုအချိန်ကြ စကားပြောလာပါလိမ့်မယ်။

၆လဆိုတဲ့ အချိန်ဟာ ပမာဏအားဖြင့်နည်းနေသေးပေမယ့် အလုပ်ရဲ့အကြောင်းကိုတော့ စဝင်ကာစထက်တော့ ပိုပြီးနားလည်လာပါတယ်။ တူတူတွဲလုပ်နေရတဲ့ team ထဲကdeveloperတွေနဲ့ အလုပ်လုပ်ရတာ chemistry ပိုမိလာတယ်။ အထူးသဖြင့် foreign ဖြစ်တဲ့ singaporeက client, project manager တွေနဲ့ အလုပ်လုပ်ရတာ ပိုကောင်းလာတယ်။ companyက တစ်ခြား developer တွေနဲ့လည်းရင်းနှီးလာတယ်။ တစ်ယောက်အခက်အခဲနဲ့တစ်ယောက်ကူကြရင်းနဲ့ code ရေးရတာလည်း စဝင်ကာစလောက်လိုမျိုး တိုင်သိပ်မပတ်တော့ဘူး။ technical skill သာမက soft skill ကောင်းဖို့လည်းလိုတယ်ဆိုတာ အလုပ်လုပ်ရင်း သိလာခဲ့ပါတယ်။

ဒီတစ်ခေါက် blog ကလည်း အရင် အလုပ်ဝင်ကာစ တစ်လပြည့်တုန်းကလိုမျိုး ဒီ၆လအတွင်း တွေ့ကြုံခဲ့ရတာတွေနဲ့ သင်ယူခဲ့ရတာတွေကို sharing ပြန်လုပ်ပေးတဲဲ့ memorial ပုံစံမျိုးနဲ့ပဲ ရေးသွားမှာပါ။ ထုံးစံအတိုင်း blog တစ်ခုထဲမှာပဲ ပြောချင်တဲ့ topic တွေစုရေးလိုက်လို့ စာတော့နည်းနည်း ရှည်သွားပါဦးမယ်။ ဖတ်ဖို့ အချိန်ပေးရတာနဲ့တန်အောင် quality ဖြစ်ချင်တဲ့အတွက် သေချာလေးပြည့်ပြည့်စုံစုံ‌‌ ရေးထားတာမလို့ အေးအေးဆေးဆေးနဲ့ story လေးတစ်ခုဖတ်သလို ဖတ်သွားရင် အဆင်ပြေမှာပါ။

## Work

ပထမဆုံး အလုပ်ရတော့ဘာကောင်းလဲဆိုတော့ ပိုက်ဆံရတာပေါ့။ လစာကောင်းတဲ့အခါ ပိုတောင်မိုက်ပါသေးတယ်။ အမှန်ကတော့ ဒီထက်ပိုပါတယ်။ ကိုယ်အချိန်ပေးလေ့လာထားတွေကနေ income ရလာတဲ့အခါ ခံစားရတဲ့ခံစားချက်က သာမှန်ခံစားမှုမျိုးတော့ မဟုတ်ပါဘူး။ ကိုယ့်ကိုကိုယ် ယုံကြည်မှု level မြင့်လာတယ်။ ကိုယ်လုပ်ခဲ့တဲ့အရာတွေက အရာထင်ပြီး မှန်ကန်တယ်ဆိုတဲ့ ခံစားချက်မျိုးပေးစွမ်းပါတယ်။ အထူးသဖြင့် လစာတိုးတာမျိုး၊ promote ဖြစ်တာမျိုးဆိုရင် ဒီ career အတွက်ပိုပြီး motivation ဖြစ်စေတယ်လို့ ပြောလို့ရပါတယ်။ ဒါပေမယ့် ပိုက်ဆံရဖို့အဓိကဆိုပြီး technical ဝမ်းစာမပြည့်သေးပဲ အလုပ်ရှာရင်တော့ ပြဿနာအကြီးကြီးတက်ပါလိမ့်မယ်။ ဆက်ဖတ်ကြည့်လိုက်ပါ။

## Impostor Syndrome

impostor syndrome ဆိုတာက achievement တစ်ခုခုရရှိတဲ့အခါ အဲ့ဒီအရာအတွက် ကိုယ့်ကိုကိုယ် self doubt ဖြစ်တာမျိုးဆိုလိုတာပါ။ ကိုယ်တိုင်လည်း လုပ်ငန်းအတွေ့အကြုံမရှိသေးတဲ့သူမျိုးဖြစ်တဲ့အတွက် အလုပ်ဝင်ကာစမှာ ကိုယ့်ကိုကိုယုံကြည်မှုနည်းပြီး impostor syndrome ဝင်မိတယ်။ ဒါပေမယ့် project အတွက် code ရေးရင်းနဲ့မှ ကိုယ့်ကိုကိုယ် လုပ်နိုင်တယ်ဆိုတာ သိလာပြီး impostor syndrome လည်း ဘယ်လိုပျောက်သွားမှန်းမသိဖြစ်သွားတာပါပဲ။ အဓိကက ကိုယ့်ကိုကိုယ် ယုံကြည်မှုရအောင် ကိုယ်အားနည်းတဲ့ အပိုင်းတွေကိုလေ့လာလိုက်ရင် အဆင်ပြေသွားပါလိမ့်မယ်။

## Developer life cycle

တခြားအလုပ်တွေတော့မသိပေမယ့် Developer အလုပ်ကတော့ အလုပ်တော်တော်လုပ်ရတဲ့ထဲမှာပါပါတယ်။ ဆိုလိုရင်းက တခြားအလုပ်တွေလို 9 to 6လုပ်ရုံနဲ့ အမြဲတမ်းပြီးသွားတာမျိုးတော့မဟုတ်ပါဘူး။ တစ်ခါတစ်လေမှာ ကိုယ်ရေးရတဲ့ task ပေါ်မူတည်ပြီး research လုပ်ရတာမျိုးတွေ၊ code ကအလုပ်လုပ်မသေးလို့ error ရှင်း၊ bug ရှာရတာမျိုးတွေ၊ အထူးသဖြင့် work debt နဲ့ heavy task တွေဆို ပေးတဲ့ timeline ပေါ်မူတည်ပြီး ညနက်တဲ့ထိ code ရေးရတာမျိုးတွေ ရှိတတ်ပါတယ်။ ကိုယ်တိုင်က Junior level ဆိုရင် အလုပ်က အလုပ်ချိန်မှာ ပြီးခဲ့ရင်တောင် technical debt အတွက် အလုပ်ချိန်ပြင်ပမှာလည်း code ရေးရ လေ့လာရပါသေးတယ်။ ဒီလိုနဲ့ကိုယ်တိုင်လည်း eat, sleep, code, repeat pattern ထဲတစ်ဖြည်းဖြည်းနဲ့ ဝင်နေတာသတိထားမိလာပါတယ်။ မိုးလင်းတာနဲ့ code ရေး၊ အလုပ်ချိန်ကြလည်း code ရေး၊ ညကြတော့လည်း လေ့လာရနဲ့ တကယ်ကို life cycle ဖြစ်နေတာပါ။ ပိုဆိုးတာက အခုလို ကာလံဒေသံမျိုးကြောင့် work from home လုပ်နေရတော့ အိမ်ထဲမှာတင် အချိန်ကုန်သွားတာပါပဲ။ အပြင်ထွက်ရတာကြိုက်တဲ့လူတွေဆိုရင်တော့ တော်တော်ပျင်းဖို့ကောင်းမယ်ထင်ပါတယ်။ ဒါပေမယ့်လည်း ကိုယ်စိတ်ဝင်စား၊ ဝါသနာပါရာ passion ရှိတဲ့အရာက careerဖြစ်နေတော့ ပျော်ဖို့ကောင်းတာပေါ့။

## Technical debt

အလုပ်လုပ်ပြီး အချိန်တစ်ခုရောက်လာတဲ့အခါ technical debt ဆိုတာကစပြီးကြုံလာရပါတယ်။ ဒီနေရာမှာ technical debt ဆိုတာက
developer တစ်ယောက်က သက်ဆိုင်ရာ technical quality မပြည့်တာ အားနည်းတာကိုဆိုလိုချင်တာပါ။ အထူးသဖြင့် junior တွေလို ကိုယ်လုပ်ရတဲ့အပိုင်းမှာ အရမ်းကြီး ကျွမ်းကျင်မှုမရှိသေးတဲ့အခါဖြစ်တတ်ပါတယ်။ project အတွက် သုံးတဲ့ tech ကို လုံးဝမသိတာမျိုး ဒါမှမဟုတ် သိတော့သိတယ် ထဲထဲဝင်ဝင်မလေ့လာဖူးတာမျိုးကြရင် technical debt ဆိုတာစရှိလာပါတယ်။ ပိုဆိုးတာက အဲ့ဒီ tech အတွက် learning time မရတာမျိုး၊ နည်းတာမျိုးဆိုရင် debt ကပိုများလာတတ်ပါတယ်။ အဲ့ဒီအတွက် ကိုယ်တိုင်က အလုပ်ချိန်ပြင်ပမှာ အချိန်ပေးလေ့လာရတော့တယ်။ ဒီလိုနဲ့ developer life cycle ဖြစ်လာတော့တာပါပဲ။ ဒါကြောင့်ပဲ လာမေးတဲ့ junior တွေကို technical ဝမ်းစာမပြည့်ပဲ အလုပ်ခွင်စောစောမဝင်သေးဖို့ အမြဲတမ်းပြောနေမိပါတယ်။

## Soft skills

Developer တစ်ယောက်အတွက် အပေါဆုံးက pressure နဲ့ stress ပါပဲ။ အထူးသဖြင့် ကိုယ်တိုင်က အလုပ်မှာ responsibility များရင်များသလို work load များရင် များသလို ကြုံရတတ်ပါတယ်။ ဒါ့အပြင် project manager က project အတွက် အရမ်း push လာတဲ့အခါ pressure ပိုပိလာပါတယ်။ timelineအမှီပြီးအောင်လုပ်ဖို့အတွက် stress တွေကလည်းပိုများလာပါတယ်။ ပေးထားတဲ့taskတွေ ပြီးအောင် ညနက်တွေထိအလုပ်လုပ်လာရပါတယ်။ ဒီလိုချိန်ကြရင်တော့ **I'm a programmer, I have no life** ဆိုတာ meme တစ်ခုထက် ပိုလာမှန်းခံစားမိလာပါလိမ့်မယ်။ အကောင်းဘက်ကပြန်ကြည့်ရင်တော့ stress control၊ pressure management စတဲ့ soft skill တွေကောင်းလာတာပေါ့။ နောက်တစ်ခုက frontend, backend နဲ့ UI/UX သမားတွေနဲ့ problem တစ်ခုအတွက် solution ထုတ်တဲ့အခါ ဖြစ်ဖြစ်, client ဆီက UATကြလာတာပဲဖြစ်ဖြစ် တစ်ဖက်နဲ့တစ်ဖက် conflictတွေ ဖြစ်လာတတ်ပါတယ်။ ဒါဆိုရင်တော့ မိမိ‌ရေးရတဲ့ အပိုင်းကို သေချာလေးရှင်းပြတာမျိုးက တစ်ခြားသူကို ကိုယ့်ရဲ့ပြဿနာ နားလည်သွားစေတဲ့အတွက် conflict resolution ကိုပိုကောင်းလာစေပြီး တစ်ယောက်နဲ့တစ်ယောက်ကြား team work နဲ့ communication skill တွေလည်း တိုးတက်လာပါတယ်။

## Career improvement

ပုံမှန်ကိုယ်ပါသူလေ့လာတာနဲ့ အလုပ်ထဲမှာလုပ်ရင်းလေ့လာတာနဲ့က တော်တော်လေးကွာခြားမှုရှိပါတယ်။ အဓိကက ကိုယ့်ကိုဘေးကနေ ကူညီလမ်းပြပေးမယ့် seniorတွေရှိလာတယ်။ သူတို့ဆီကနေ ကိုယ်မသိတာတွေ သင်ယူလာရတယ်။ မျက်စိပွင့်နားပွင့်ဖြစ်လာပြီး ကိုယ်မသိသေးတဲ့အပိုင်းတွေ အများကြီးရှိသေးတယ်ဆိုတာသိလာတယ်။ unknown to known များလာတယ်ပေါ့။ အထူးသဖြင့် foreign projectတွေမှာ project size ကြီးရင်ကြီးသလို၊ business logic ရှုပ်ရင်ရှုပ်သလို၊ လိုချင်တဲ့ featureက ခက်ရင်ခက်သလို challenging အရမ်းဖြစ်ပါတယ်။ experience ဆိုတာဒီလိုနေရာကနေ ရတာပါ။ ဒီနေရာကြရင်တော့ စိတ်ဝင်စား passion ရှိတဲ့သူကြ challenge တစ်ခုအဖြစ်မြင်ပြီး သေချာလေ့လာပြီးရေးသားတယ်။ ပိုက်ဆံကြည့်ပြီး လုပ်တဲ့သူကြ အလုပ်ပြီးပြီးရောဆိုပြီး code quality ကအစ မကောင်းတော့တာတွေ တွေ့လာရပါတယ်။ professional career တစ်ခုအဖြစ်သွားမယ်ဆိုရင်တော့ professional ethic ရှိဖို့တော့လိုအပ်တယ်။ တစ်ခုရှိတာက project timeline က အရမ်း rush နေရင်တော့ တစ်မျိုးပေါ့။

## Investment

ဒီနေရာမှာ investment ဆိုတာ bitcoin လိုဟာမျိုးတွေ stock share, trading ‌တွေမှာ invest လုပ်တာမျိုးကိုပြောချင်တာ မဟုတ်ပါဘူး။ မိမိကိုယ်ကိုအတွက် investment လုပ်တာမျိုးကိုဆိုလိုချင်တာပါ။ ရလာတဲ့ income ကနေ မိမိအတွက် အကျိုးရှိတာတစ်ခုခုလုပ်တာမျိုးပါပဲ။ ဘာတွေလည်းဆိုရင် မိမိ skill level improvement အတွက် mentorship ရှာဖို့ တကယ် quailty ကောင်းတဲ့ course တွေ ဝယ်တာ၊ သင်တန်းတွေတက်တာမျိုးတွေ‌ ပေါ့။ ဒါမှလည်းပိုပြီး ခရီးမြန်မြန်ရောက်မှာ ဖြစ်ပါတယ်။ အလုပ်ကပေးတာ တွေက skill ဆိုတာထက် မလုပ်ဖူး မမြင်ဖူးတာလုပ်ရတာဆိုတော့ experience ရတာကပိုများပါတယ်။ skillful ဖြစ်လာဖို့ကတော့ ကိုယ်ပါသူ အသစ်သစ်တွေ လေ့လာတာမျိုး၊ learn၊ unlearn၊ relearn လုပ်တာမျိုး လိုပါလိမ့်မယ်။ ဒါ့အပြင် တစ်ခြား personal ဆိုင်ရာ ကိစ္စတွေမှာ သုံးတာမျိုးတွေလည်း investment ထဲမှာ ပါတယ်လို့ ပြောလို့ရပါတယ်။

## Productivity

Productivity အတွက် အဓိကအရေးကြီးဆုံးကတော့ ကျန်းမာရေးပါပဲ။ ကျန်းမာရေးကောင်းမှ active ဖြစ်ဖြစ်နဲ့ code ရေးနိုင်မှာပါ။ နေမကောင်းလို့ အလုပ်မလုပ်နိုင်၊ task မပြီးနိုင်ရင် work debt တွေရှိလာတတ်ပါတယ်။ work load ကသာ heavyဖြစ်နေတဲ့အချိန်ဆိုရင် တစ်ရက် leaveယူတာနဲ့ နောက်တစ်ရက် work load က သိသာလာပါတယ်။ developer တွေအတွက်ကတော့ အချိန်ပြည့် computer ရှေ့မှာထိုင်နေရတော့ အခြားသူတွေထက် ပိုပြီးကျန်းမာရေးဂရုစိုက်ဖို့ လိုအပ်ပါတယ်။ ကိုယ့်ရဲ့ life cycle ထဲမှာ healthy life style ကိုပါထည့်ပေးနိုင်ရင် အကောင်းဆုံးပါပဲ။ နောက်တစ်ခုက ကိုယ့်ရဲ့ productivity ကို boost ပေးနိုင်အောင်လည်း device တွေ toolတွေကို ပြင်ထားသင့်ပါတယ်။ programmer တွေအတွက်တော့ laptopတို့ internetတို့နဲ့ gaming chair လိုမျိုး အခြား working accessoriesတွေပေါ့။ laptop မကောင်းတဲ့အခါ အလုပ်လုပ်ရတာ တကယ် အဆင်မပြေပါဘူး။ တစ်ခုခု run ဖို့စောင့်နေရတာနဲ့တင် အချိန်ကုန်ပါတယ်။ အထူးသဖြင့် အခုလို မိီးမမှန်တဲ့အချိန်မှာ battery life ကကြာကြာမခံတာမျိုးက အလုပ်ကိုထိခိုက်စေပါတယ်။ နောက်ဆုံးကတော့ အခုလိုခက်ခဲကြမ်းတမ်းတဲ့ကာလကြီးမှာ စိတ်ပိုင်းဆိုင်ရာ ပင်ပန်းတာတွေကလည်း ကိုယ့်ရဲ့ productivity ကိုကျစေနိုင်ပါတယ်။ ကိုယ့်ရဲ့ဘေးနားမှာ mental support လုပ်ပေးမယ့် ကောင်မလေး ရှိနေရင်တော့ အကောင်းဆုံးပေါ့ဗျာ xD။

အထက်ကပြောသွားတာတွေ အကုန်လုံးက အလုပ်ထဲမှာ ကိုယ်တိုင်ကြုံခဲ့ရတာတွေနဲ့ ဆရာတွေ seniorတွေဆီက သင်ယူခဲ့ရတာတွေကို ပေါင်းဖတ်ပြီး ကိုယ်ပိုင်အတွေးအမြင်နဲ့ ရေးသားဝေမျှထားတာဖြစ်လို့ အခြားသူတွေနဲ့ ကွဲပြားခြားနားမှုလေးတွေ ရှိကောင်းရှိနိုင်ပါလိမ့်မယ်။ ဒီလောက်ဆိုတော်တော်လေးပြည့်စုံသွားပါပြီ။

\#hwp22
